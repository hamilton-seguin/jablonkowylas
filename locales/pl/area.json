{
  "title": "Okolica",
  "section1": "Jabłonkowy Las zajmuje 20 hektarów idyllicznej, warmińskiej przestrzeni. Nasz ośrodek położony jest w brzozowo - sosnowym lesie, nad prywatnym jeziorem, z dala od zgiełku miasta. Przyjazd do nas zapewni każdemu bliski kontakt z przyrodą, a także spokojny i komfortowy odpoczynek.",
  "section2": "Każdy znajdzie tu coś dla siebie. Mol książkowy zrelaksuje się w hamaku bądź na ławeczce położonej tuż nad wodą. Rodziny z dziećmi aktywnie spędzą czas na prywatnej plaży, bądź placu zabaw. Dla bardziej aktywnych mamy wypożyczalnie sprzętu wodnego, takiego jak kajaki i łódki, bądź siatkówkę plażową. Serdecznie polecamy także wędrówki naszymi pięknymi warmińskim lasami. Być może uda Wam się wypatrzeć innych mieszkańców naszego terenu, takich jak żurawie, czaple, bociany, kruki i jastrzębie, czasem sarny i inne zwierzęta.",
  "section3": "Jeśli jednak zatęsknicie za dużym miastem, możecie wybrać się na wycieczkę do Olsztyna oddalonego o 30 kilometrów od Jabłonkowego Lasu. Piękna Starówka i słynna Wysoka Brama zachwyci każdego.",
  "section4": "Ponadto wieś Grunwald, która słynie z historycznej bitwy 1410 roku, kiedy to wojska polsko-litewskie pokonały krzyżackie, znajduje się 30 kilometrów od naszego ośrodka. Co roku na polu grunwaldzkim odbywa się inscenizacja bitwy z udziałem blisko 1500 rycerzy z Polski, Europy a nawet świata!"
}